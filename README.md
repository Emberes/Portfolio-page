# Introduktion till Frontend: HTML, CSS, och Responsiv Design

## Vad är HTML och dess roll inom frontend?

HTML, som står för HyperText Markup Language, är ett märkspråk som är fundamentalt för webben tillsammans med TCP/IP och HTTP. Det används för att ange strukturen på ett dokument som rubriker, styckeindelning, och metainformation, samt att stödja olika hjälpmedel som text to speech. HTML möjliggör även infogande av andra typer av information och filer, som datorprogram i Java, JavaScript eller CSS. Som en viktig del av frontend utveckling ger HTML struktur åt hur webbsidor ska visas.

**Semantisk HTML**: innebär användningen av element som `<article>`, `<section>`, eller `<footer>`, istället för generiska `<div>` element. Dessa semantiska element hjälper både utvecklare och kollegor att förstå sidans uppbyggnad, vilket underlättar navigering och kodunderhåll.

## Vad är CSS och dess roll inom frontend?

CSS, en förkortning av Cascading Style Sheets, är ett språk som beskriver presentationen av ett HTML-dokument, exempelvis typsnitt, textstorlek och färg. Med CSS kan du stila och designa text, bilder och färger på en webbplats. CSS kan även användas för att dölja vissa delar av ett HTML-dokument, vilket dock kan påverka tillgängligheten för exempelvis synskadade användare.

I frontend utveckling är CSS:s roll att beskriva hur elementen i en webbplats ska bete sig och se ut för användarna. Det kompletterar HTML strukturellt för att skapa en komplett användarupplevelse.

## Vad menas med responsiv design och vilka metoder kan man använda?

Responsiv design innebär att en webbplats utseende anpassar sig efter användarens skärmstorlek och enhetsinställningar. Detta kan inkludera att ta bort eller lägga till olika element beroende på skärmstorlek, såsom att dölja text eller bilder i en mobile layout för bättre styling.

### Metoder för responsiv utveckling:

- **Media Queries**: Låter dig anpassa layouten baserat på enhetens egenskaper.
- **Flexbox**: Ett layoutverktyg som möjliggör skapandet av flexibla och centrala layouter.
- **CSS Grid**: Ett layoutsystem som gör det möjligt att skapa rutnätsbaserade layoutstrukturer anpassade för design.

Genom dessa metoder kan utvecklare skapa webbplatser som är både funktionella och estetiska över ett brett spektrum av enheter och skärmstorlekar.

## Sammanfattning
Jag tycker att projektet har varit väldigt lärande och varit ansträngande på samma gång, har varit svårt att strukturera upp allt i HTML dokumenten och i CSS dokumentet. Har lärt mig att jag behöver ha fler css filer till olika saker som t.ex en egen css fil för endast desktop stylingen för att lättare kunna separera på alla element. Jag märker själv att jag brister på att skriva upp en egen to-do-list för att lättare kunna återgå till projektet men det är något som jag kommer ta med mig tills nästa projekt. Några andra brister som jag har märkt är att jag i efterhand har behövt lägga till fler `<article>` element och liknande då jag inte tänkt på det från början, vilket gjorde det rörigt att lägga till det i efterhand. 

Tycker att några styrkor har varit att jag lyckats med alla sidor och alla länkar på ett snyggt sätt, samt att jag tycker att det blev snyggt med de små korrigeringar som jag gjorde från figma skissen.